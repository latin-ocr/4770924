8 Ο. Ε. Sandstrom.

scopulum effugit. Nam quod futuro participii qestiendi et conandi
notionem inesse contendit, id, ut omnino probari possit, vehementer
vereor: certe 'non ex iis, quae attulit, exemplis efficitur. Ceras enim
locuturas (Silv. IV, 5, 21) non eo sensu Statius dicit, ut iis volun-
tatem loquendi attribuat, sed ut potestatem: quemadmodum haud
infrequenter hoc participii tempus poetis ponitur. Sic jam Horatius:
O mutis quoque piscibus

Donatura cycni, si libeat, sonum. (Carm. IV, 111).
Sed multo frequentius posteriores. Ut Martialis, V, 69:

Antoni, Phario nil objecture Pothino,

Et levius tabula quam Cicerone nocens:
Nihil objectare i. e. qui nihil potes objicere, qui nihil quod objicias
habes. Similiter idem X, 63:

Marmora parva quidem, sed non cessura, viator,

Mausoli saxis Pyramidumque legis.

parva quidem, sed quae Mausoli saxis non cedere i. e. certare possint.

Item Lucanus:
aequaturusque sagittas

Medorum, tremulum cum torsit missile, Mazax. (IV, 680)

Quamquam in his posterioribus exemplis adeo obscurata facultatis
notio est, ut, si pro non cessura ”non cedentia”‚ pro oequaturus ”aequans”
rescribas, nihil admodum sensus ipse mutetur; unde illam ipsam lo-
cutionem, unde principium sumpsimus, locuturas ceras sic etiam in-
terpretari possis, ut idem valeat quod ”tabulas loquentes” (cf. Mart. IX,
Lxxvn, 9) i. e. ”argutas”. Quem vero Lucani locum laudat: (ΙΙ, 37)

Non aliter placitura viro sic maesta profatur.

hic futurum participii propria et usitata vi usurpatur: ”hoc habitu —
neque aliter erat placitura— profatur.” Rejicienda igitur Handii ex-
plicatio, et potius, num quid corrigendo efficere possimus, videndum.
Atqui in promptu emendandi ratio est. Cupit se Elegia decimam
mnsam videri et fallit turbae sororum sese immiscens. Debet igitur
non fulcire alternum pedem -— quod quale sit vix intelligo, quum
non addatur quo fulciat — sed oculis subtrahere et occultare. Cer-
tum habeo ita a Statio scriptum:

divasque hortatur et ambit
Alternum furata pedem decimamque videri
Se cupit e. q. s.

