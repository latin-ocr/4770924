n G. E. Sandstrom.

totum latinarum litterarum corpus, sed partes tantummodo et quasi
membra ad nostram aetatem pervenisse recordantes. Verum enim-
vero, quae ita comparatae vel structurae vel locutiones sunt, ut eas
non modo nullum exemplum, sed ne similitudo quidem ulla tueatur,
quaeque non modo ab usu et consuetudine, sed etiam ab ingenio na-
turaque sermonis abhorrent, eae sine ulla dubitatione explodendae rejici-
endaeque sunt, neque, si vel pertinacissime emendatrici manui restiterint,
id iis ad jus latinitatis obtinendum prodesse oportet, Obscuritatis vero
infamia, qua magna sane Statius laborat, casine dubio exiis, maxime
silvarum, locis exorta est, quos, quum corrupti essent, explicare tamen
quam emendare docti viri maluerunt. Certe in Achilleide et The-
baide, ubi et multos codices et bonos habemus, nihilo saepius quam
in alio quovis carmine peritus poeticae dictionis lector haerebit3 unde
etiam interpretes, in Silvis tantopere desudantes, quum ad haec car—
mina perventum est, otio fruuntur altissimo, aut, si quid laboris ha-
bent, id in rebus, non in verbis illustrandis habent. Et quemadmo-
dum ceteris scriptoribus, ita sane Statio quoque potuit accidere, ut
minus perspicue nonnumquam quod vellet, praesertim festinans, ex-
primeret: omnino tenebrosa et aenigmatum simili oratione delectatum
fuisse nihil invenio cur putem.

Jam vero poeta qualis sit, utrum tam bonus quam Marklando
videtur, qui, quamdiu eruditioni, candori, benevolentiae et humanitati
suus mansurus sit honor, tamdiu cordatis hominibus gratum eum futurum
esse praedicit, an pessimus et ex omni parte contemnendus et qua-
lem nuper in adversariis breviter descripsit Madvigius: eam quaestio-
nem pertractare non hujus temporis est; sufficiet proposito nostro,
quae in hac tanta dissensione tamen omnibus vera videri debent, ad
quae sola vel maxime censuram direximus nostram, proponere. Nam
et qui plurimum Statio delectantur, tamen suum quendam colorem,
suam dicendi proprietatem eum habere et ab illa laudabili norma, quam
Augusti aetate optimus quisque poeta secutus est, haud parum de-
flexisse concedunt3 et qui acerbissime reprehendunt, quoniam non
omnia ei vitia, sed certum quoddam genus objectant, ut verborum
sententiarumque tumorem, figurarum quum crebritatem tum etiam li-
centiam, affectatam denique et longius arcessitam elocutionem, haec
ipsa, inquam, objicientes contrario vitiorum genere absolvunt. Quam-
obrem, ut multa, quae in Horatio aut Vergilio tamquam corrupta at-
que inflata vehementer offenderent, ,in Statio recte feruntur neque ul—
lam mendi suspicionem movent, ita ne in hoc quidem, quae a toto
genere ejus abhorrent et ad vulgarem potius inornatamque et hu-
mi repentem orationem pertinent, nimis patienter tolerari debent.

