 

Studia critica in Papinium Statium. 45

Cleonoei Molorchi vineta quum nihil aliud significare possint nisi ip-
sas Cleonas, primum in hoc loco mirandum videtur, qua ratione,
quas vires Cleonae miserint, eas non ipsae, sed Nemea dare dicatur.
Quae una explicatio est Cleonas Nemeensis regionis partem Nemeen—
siumque imperio subjectas fuisse, ea certe non confirmatur iis, quae
de his locis comperta habemus, sed magis refellitur. Deinde comites
ct vires.- in quo et particulam sive pro etiam accipias, nulla in su-
perioribus aliarum Nemeensis populi copiarum mentio facta est, ad
quas hae tamquam novoe accessisse dicantur, sive addendi vi, non
copulandi usurpatam putamus, ut recta sententia oriatur, necessario
audiendum erit, quod audiri non potest: ”dat Nemee suas incolas
comites et” cett. Quae quum ita sint, verba et quas sincera esse
non possunt. Quid autem substituendum sit, incertum habeo; haud
absone tamen vel (equusque vel cunctasque reponas.

v. 192.
Hoc aurum vati fata exitiale monebant
Argolico: scit et ipse nefas, sed perfida conjux
Dona viro mutare velit, spoliisque potentis
Imminet Argiae raptoque excellere cultu.

Scribeudum est:
Scit et ipsa nefaS,

ut habet unus Beh. codex, cujus hic auctoritatem injuria spreverunt
editores. Nam Amphiaraum et ipsum, quae sibi ex auro illo pestis
immineret, cognitum habuisse nihil attinebat dicere, quum id superiore
jam versu satis declaratum esset. Contra Eriphylen scivisse neque
antea dictum erat et jam necessario dicendum: aut, quomodo dona
viro mutasse diceretur, nemo intelligeret.

v· 352.
Dejecti trepidas sine mente, sine ira
Promisere manus.

Pro eo quod est trepidas ''tepidas” malim. Trepidas enim manus
vel timidam operam vel festinantem et sedulam. intelligi licet: altero
verbo segnis et ignava sine ulla ambiguitate significatur. Ceterum
promisere neque idem quod protenderunt neque quod polliciti sunt
valet, sed idem est ac si dixisset: ”deject-i lentae tantum et frigidae
operae spem vel exspectationem feceruut.”

