52 C. Β. Sandan-om.

Spes avidi Jam Gronovius conjecit.
v. 242. ,
Mirum opus accelerasse manus: stat saxea moles,
Templum ingens, cineri.
In prima sententia nullus inest sensus. Suspicor:
Mirum opus ac celebranda manus, stat saxea moles cett.

v. 340.
Ecce et Iasonidae juvenes nova gloria matris

Hypsipyles subiere jugo, quo vectus uterque,
Nomen avo gentile Thoas atque omine dictus
Euneos.

Ita enim distinguendum est. Vulgo in voce uterque consistere sen-
tentiam volunt‚ ut, quum ita procedere oratio deberet: ”illi Thoanti
nomen, huic Euneo”, abrupte et frigide non hominibus nomina, sed
nominibus origo sua ac causa reddatur.

v. 358.
Orsa deum — nam saepe Jovem Phlegramque suique

Anguis opus fratrumque pius cantarat honores —
Tunc aperit, quis fulmen agat, quis sidera ducat
Spiritus cett.

Prave orsa i. e. actiones deorum Jovis, Apollinis fratrumque ejus
operibus opponuntur, tamquam contraria ac non in eodem genere
sint, neque orsa deum recte haec appellantur, quae Apollo de rerum
natura causisque naturalibus canit, in quibus deorum nulla omnino
est mentio. Immo haec est partitio carminum: antea deos Apollo
celebraverat, tunc rerum naturas canebat. Scribendum‚ opinor:

Orsa deum et jam saepe Jovem Phlegramque suique
Anguis opus fratrumque pius cantarat honores:
Tunc aperit cett.

v. 495.
Anguicomam monstri effigiem, saevissima visu
Ora movet, sive ille Erebo, seu fiuxit in astu
Temporis, innumera certe formidine cultum
Tollit ad astra nefas.

