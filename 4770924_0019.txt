Silvarum Liber Ι.

Praefatio.

Quid enim oportet me hujus quoque auctoritate edi-
tionis onerari, quo adhuc pro Thebaide mea, quamvis me
reliquerit, timeo?

Verba oportet hujus supplevit Domitius. Quo codic-um om-
nium scriptura. est: pro quo Domitius quod, Marklandus quum, no-
vissimus editor qui vel quoad, sed cum dubitationis significatione
proposuit. Quorum primum illud, quod frusta ita Handius defendit,
ut pro eo quod est quamquam accipi velit, sinc dubio omnium pessi-
mum: posteriora. tria tolerabilia fere sunt, nullum tamen ejusmodi,
quo sententiae plane satisfiat. Unde in suspicionem adducor veram
esse codicum scripturam, contra vitium in iis quae Domitius supp-
levit latere. Certius est verba quamvis me reliquerit, quae
item in omnibus codicibus leguntur, corruptelam aliquam traxisse.

, Nam quod idem Handius r elin q uen di verbum hic recondita aliqua vi

positum esse contendit, ut perfecti et absoluti operis notio sponte
nascatur, quasi dixerit poeta: ”quamvis limata et perfecta illa me
reliquerit”, ea vero significatio plane aliena ab hoc verbo videtur.
Relinquit enim auctorem quodcumque ab eo dimittitur, neque minus
relinquit si malum quam bonum, si inchoatum quam absolutum: per-
fecti autem operis notio, sicubi cum hoc verbo conjuncta invenitur,
ex iis, quae adduntur, exoritur: ut in eo ipso, quod unum affert, ex-
emplo, quod proximi carminis initio legitur:
Siculis an conformata caminis
Effigies lassum Steropem Brontenque reliquit?

ubi artificii laus omnis artificum ipsorum nominibus adjuncta. etiam
lassitudinis eorum mentione continetur. Hac autem Handii ratione

