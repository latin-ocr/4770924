24 C. E. Sandatrom.

Mortuae matri infra vivus frater opponitur:
Et certe qui vidit funera frater

Erubuit vinci.

v· 52· Nocturnas alii Phrygum ruinas

Et tarde reducis vias Ulixis

Et puppem temerariam Minervae

Trita vatibus orbita sequenturz

Tu carus Latio memorque gentis

Carmen fortior exeres togatum.
”Alii”‚ Calliope inquit, ”graecas fabulas tractabunt: tu, Lucane, Latio
carus eris et togatum carmen fortior exseres.” Quid? Non civi-

bus suis grati, etiam qui in illis tritis argumentis elaborarunt? An
illi ubivis potius quam domi faventes invenerunt? Non faventium,

sed rerum diversitas notari debet. Quidni scribamus:
Tu condes Latium memorque gentis

Carmen fortior exeres togatum.
Condes Latium i. e. res Romanae celebrabis.

Lib. ΙΙΙ. c. 111.

v. 76.
Praecipuos sed enim merito subvexit in actus

Nondum stelligerum senior demissus in axem
Claudius et longo transmisit habere nepoti.
Quis superos metuens pariter tot templa, tot aras

Promeruisse datur?

De vitiis hujus loci et de emendandi ejus ratione in praefatione dis-
serui. Venio jam ad suspicionem istam exponendam, quam de vera
scriptura habere me significabam: quae tamen mihi ipsi tam incerta
et anceps videtur, ut cunctabundus ac paene invitus in medium pro-
feram. Dedit autem occasionem ejus ille in prooemio Valerii Flacci
Argonauticon locus, ubi Vespasianum adpellans post mortem eum in
coelum receptum iri ita praedicit:

Ille tibi cultusque deum delubraque gentis

Instituet, quum jam genitor lucebis ab omni

Parte poli; neque enim in Tyrias Cynosura carinas

Certior aut Grajis Helice servanda magistris,

