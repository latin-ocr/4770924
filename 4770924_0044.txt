26 C. E. Sandstrom.

Haud aliter gemuit perjuria Theseus
Altera, qui falsis deceperat AEgea velis.

Plane pro more suo altera nesea· perjuria Statius appellat,v ut sic
obiter etiam Ariadnae fabulam tangat. Perjurum autem dici, quirem
promissam non praestiterit, licet jurejurando non fuerit adstrictus, in
poetica oratione non debet offendere.

G. IV, v. 12.
Pergame, pinifera multum felicior Ida!
Illa licet sacrae placeat sibe nube rapinae cett.

Vox nube nihili est. Scribendum est:

Illa licet sacrae placeat sibi nota rapinae.
C. V, v. 54. ’

Nec pietas alia est tibi curaque natae:

Sic ut mater amas, sic numquam corde recedit

Nata tuo.
Verba ut mater molestissime intruduntur, quoniam hoc loco sic par-
ticula non simplici comparationi inservit, sed cum adfirmatione prm-
cedentis sententiae rationem reddit. Moleste etiam nata iterum po-
nitur. Conjicioz

Sic constanter amas, sic numquam corde recedit

Mota tuo.

v. 60.

Et nunc illa tenet viduo quod sola cubili

Otia tam pulchrae terit infoecunda juventae;

Sed venient, plenis venient connubia taedis.

Baehrensius post cubili graviore distinctione utens et pro tenet, quod

codices habent, tepet rescribens quem rectum sensum effecerit, equi-
dem non assequor. Scriptum fuerat a poeta:

Et nunc illam-imas, viduo quod sola cubili
Otia tam pulchrae terit infoecunda juventae3
Sed venient, plenis venient connubia taedis!

Voce illam-imas in duas partes divulsa, ex posteriore id, quod nunc
circumfertur, confinxit librarius.

v. 93.

Quid laudem lusus libertatemque Menandri,
Quam Romanus honos et Graeca licentia miscet.

