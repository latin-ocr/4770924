22 0. Ε. Sandstrfim.

Ubi, si Rhoeteum reponamu8‚ etiamsi nulla, quod viderim, scriptu-
rae discrepantia adnotatur, salebrosus oriatur versus ac sono prorsus
intolerabili.

v. 48.
Jam pudor innocuae mentis tranquillaque morum
Temperies teneroque animus maturior teve,
Carmine quo nota esse queant?

Nota esse Baehrensius ex conjectura Marklandi. Sed praeteritum in-
finitivi, num aoristice etiam in passivo genere usurpetur, ut nota
esse pro innotescere accipi possit, vehementer dubito. Codicum
scriptura potasse queant paene manu ad veritatem ducit:

Carmine quo patuisse queant?

v. 60.
Ο quam divitiis censuque exutus opimo

Fortior, Urse, fores! Si vel fumante ruina
Ructassent dites Vesuvina incendia Locros,
Seu Pollentinos mersissent flumina saltus,
Seu Lucanus ager seu Thybridis impetus altas
In dextrum torsisset aquas.

Primum v· 62 ita corrigendum puto:
Vasta-ssent dites Vesuvina incendia colles.

Nam illud Locros, non magis a Statio profectum credo quam aut
Molorchus Silv. ΙΙΙ. ΙΙ, 30 aut Menandri Silv. ΙΙΙ, v, 93 vel in eo-
dem carmine quod legitur Meliboea. Et omnino ad nomina propria
potissimum concinnanda, sicubi* haesisset, confugisse videtur librarius
is, cuicumque haec quae in Silvis plurima exstant menda debemus.
Deinde v. 64, quemadmodum in prioribus cum Vesuvio vastati Locri
vel colles, cum fluminibus mersi saltus Pollentini conjunguntur, ita
hic quoque damnum, quod ab inundanti Tiberi acceptum cogitatur,
propius definiri debet. Unde suspicor hujusmodi aliquid a Statio
scriptum:

Quave Latinus ager si Thybridis impetus altas
In dextrum torsisset aquas.

Nam quave praecedentis versus primo vocabulo (seu) facile expelli
potuit: quo facto metri fulciendi causa Latinus in Lucanus muta-
runt.

