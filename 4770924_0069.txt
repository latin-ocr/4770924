Studia critica in Ριρίιὶιιιιι Statium. 81

1. e. ut ad vultus alioe quoque res, quibus agnosceret filios, accesse-
runt, signa ensibus impressa et vestimenta imaginem patris intextam
habentia.. Accedendi· notio ex praepositione facile suppletur.

Lib. VI, ⁹76.
Jam tunc et nota stabulis de gente probatos
In nomen pascebat equos cinctusque sonantes
Armaque majores expectatura lacertos.
Spes avidae quas non in nomen credula vestes
Urgebat studio cultusque insignia regni
Purpureos sceptrumque minus? Cuncta ignibus atris
Damnat atrox suaque ipse parens gestamina ferri,
Si damnis rabidum queat exsaturare dolorem.

Versus 79-83, quod et in duobus codicibus absunt et a scho-
liasta praetereuntur‚ tamquam interpolatos uncis includit Ο. Muellerus.
Cujus argumenta quam vim habeant, quum prolegomena ejus non-
dum viderim, judicare non possum. Illud dubito, an cum verbo pa-
scebat, ut equos, sic nomina cinctus et arma conjungi non possint
nisi per zeugma tam inauditum ac praeceps, ut etiam Statii insignem
in hoc genere audaciam excedere videri debeat. Neque enim pasci
i. e. nutriri et ali res inanimae dicuntur, nisi quae crescendi' dumta-
xat augendique facultate ad animantium similitudinem accedunt.
Quare subsistere in his nominibus orationem non puto quaerendum-
que aptum, unde pendeant, verbum in iis, qui proximi traditi sunt,
versibus: qui praeter 79, quem maxime suspectum facit repetitum
illud in nomen, omnes, sive rem sive orationem intuemur, satis bene
se babent. Totum locum ita recte constitui posse arbitror:

J am tunc et nota stabulis de gente probatos

In nomen pascebat equos cinctusque sonantes
Armaque majores expectatura lacertos

[Spes avidi, qnam non in nomen credula yestiel]
Urgebat studio cultusque insignia regni

Purpureos sceptrumque minus. Cuncta ignibus atris
Damnat atrox suaque ipse parat gestamina ferri,
Si damnis rabidum queat exsaturare dolorem.

