4 G. E. Sandstrom.

in vulgata lectione minus apte cum prioribus cohaerebat‚ Jam expli-
candi causa eleganter adiungitur.

v. 27.
Te signa ferente

Et minor in leges iret gener et Cato pacis.

Quae in hoc loco aut interpretando aut emendando viri docti tenta-
runt, omnia enumerare neque libet neque attinet. Optime vel dicam

minime male Baehrensio res successit, qui, quum ita edidit:
Te signa ferente

Et minor in leges iret gener et Cato pacis,

si nihil aliud, saltem latinum sermonem et sententiam tolerabilem
effecit. Neque enim ita conjecturam ejus probo, utin ea acquie-
scendum putem. Nam et collocatio verborum satis, ut mihi quidem
videtur, insuavis et oratio ipsa nulla certa locorum aut temporum
significatione distincta miserum in modum, ut in poeta, exilis et a-
rida. Accedit etiam ex verbo minor obscuritas quaedam. Quod qui
pro eo quod est victus hic accipi volunt, non attendunt minorem
quidem esse, qui victus sit, non tamen, qui minor, ideo statim victum:
ut in dubio relinquatur, victine Pompejus et Cato an nullo adhuc
proelio facto humiles tantum et summissi ad pacem faciendam fue-
rint venturi. Atqui necessaria victoriae reportatae mentio videtur, quo-
niam Domitiani clementiam non omnem, sed quae in victoria tempe·
tanda appareret, hoc loco illustrat poeta. Hae fere causae sunt, cur
rejicienda Baehrensiana conjectura videatur. Ipse tentavi mutatione
traditarum litterarum admodum illa quidem· magna — est enim hic
locus ex eis, de quibus in proemio diximus, graviter adfectis et nisi
fortioribus remediis non sanandis -- non tamen, ut opinor, prorsus
improbabili:
Te signa ferente

Haud minor ad Laqos iret gener aut Cato Syrtes.

”Si tu signa Caesaris ferres⁷’‚ ait poeta ”non aut Pompejus Lageae
aulae perfidiam aut Cato Syrtium tempestates potius subisset quam
ut tuam fidem misericordiamque experirentur.” Plurali numero
Laqos offendi non debet, quoniam regia tum domus AEgyptiorum
praeter regem ipsum etiam sororem ejus Cleopatram continebat. —
Ceterum Laqos, non leyes, Syrtes, non castris ab Statio profectum
paene certum habeo; de initio versus non item mihi constat. For-

tasse enim vel ita scriptum erat:

