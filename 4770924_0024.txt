6 O. Ε. saud-trum.

v. 64.
Continuus per septem culmina coelo
It fragor et magnae vincit vaga murmura Romae.

Coelo praeeunte Handio Baehrensius edidit pro eo quod codices
exhibent montes, quod a versu 59 librariorum errore huc delatum

apparet. Malim:
Continuus per septem culmina ferri

It fragor cet.
Sic Statius Silv. IV, ΙΙΙ, 51 de via munienda:

Hi ferro scopulos trabesque laevant.

v. 100—102.
Apelleae cuperent te scribere cerae

Optassetque novo similem te ponere templo
Atticus Elaei senior Jovis.

Verbis Atticus senior Phidian parum apte significari omnes fere
senserunt. Offendit praeterea compositio molesta atque etiam sub-
ambigua, quum eo loco illud Elaei Jovis inseratur, ut, utrum cum
similem an templo conjungi debeat, dubitari possit. Deinde tota
sententia: ”Tuam imaginem Phidias novo Elaei Jovis templo ponere
voluisset”: et languida et longius arcessita. Neque enim Phidias,
quum templum Olympiae ornaret, omnia signa, quae ob pulchritudi-
nem tam magnifica sede digna videri possent, sed ea tantum, quae
cum cultu Jovisqet religione cohaererent‚ ibi ponenda curavit, et for-
mae Domitiani tanta in hac ipsa re praedicatio est, quod eum effin—
gere summus artifex optasset, ut prae hac laude, quo loco deinde
imaginem ejus fuerit positurus, parvi sane momenti esse videatur.
Accedit quod in hac ipsa sententia illud novo molestissime frigidis-
simeque abundat. Erat nimirum illud templum Phidiae aetate re·
cens ac novum: sed quid tandem novitatem ejus *hoc loco premere
oportuit? Nam quod Gronovius interpretatur, nisi in templo et
magnificentissimo et novo tantae pulchritudinis imaginem digne col.-
locari non potuisse: novum quidem templum tantum abest ut augu-
stius et venerabilius sit quam vetustum, ut contra vetustate, id quod
ex multis scriptorum locis perspicitur, fama templi et religio augea-
tur. Videamus Jam, an illo senior remoto sanari locus possit, et
sensum tantummodo, non litterarum similitudinem sequentes, ita paul-
lisper legamus:

Optassetque novo similem te ponere templo
Atticus Elaei sculptor Jovis.

