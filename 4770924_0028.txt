10 C. Β. Sanamem.

egregia reddit”‚ sed longius ab codicum scriptura recederemus. Jam

talem fere requiro sententiarum complexum: ”huic quamvis maximam
fortunam dederim, nondum tamen mihi ipse satisfacio. Semper plura

largiri gestio. Querimur igitur'' cett. Ad hanc rationem non nimis
audacter, ut mihi videor, conjicio:
Huic quamvis census dederim largita beatos,

Junqere opes aveo. Querimur jam cett.

Junyere opes latine dici posse opinor pro eo quod est ”opes opi-
bus addere⁷⁷. Certe ita ipse locutus est Silv. IV, VI, 17. ”0 bona
nox junctaque utinam Tirynthia luna”‚ ubi juncta luna idem est quod

geminata. cf. S. Ι, V, 10. S. II, vl, 11.
v. 131.
In litore Naxi

Theseum juxta foret haec conspecta cubile,
Gnosida desertam profugus liquisset et Evan.

Nihil in vocabulo profuqus morabor, quamquam sine dubio non
tam recte in Baccho quam in Theseo ponitur: gravior in verbis juxta
Theseum cubile offensio, quae, ut nunc editur locus, nullam probabilem
interpretationem admittunt. Nam quum dicit poeta Bacchum Ariadnen
relicturum fuisse, hoc quoque dicit, eam jam in chorum ejus esse recep-
tam: quid igitur attinet Violantillam ab eo juxta Thesei cubile po-
tius quam alio quovis loco c'onspici? Ita demum Thesei cubilis recte
mentio fieret, siquidem eum sensum, qui unus ex tradita nobis scrip· ’
tura erui potest, etiam poetae fuisse censemus, si ille id ipsum tem-
pus significare voluisset, quum primum in Ariadnen Bacchus incide-
rat et quum illa adhuc in Theseo cubili jacebat: at tum' si Violan-
tillam conspexisset, hanc eum Ariadnae praelaturum, non hujus causa
Ariadnen deserturum fuisse scribi debuerat. Plana et recta senten-
tia restituetur non ita magna litterarum mutatione:

In littore Naxi
Theseum juxta foret haec conspecta cubile,
Gnosida desertam profuyo laudasset et Evan.

Dicit igitur poeta: ”Si Theseus Violantillam juxta-cubile suum oon-
spexisset et illius forma captus Ariadnen deseruisset, perfidiam ejus
Bacchus ipse, Ariadnae conjux, non modo non reprehensione, sed eti-
arn laude dignam judicasset.

v. 134.
Quod nisi me longis placasset J uno querelis,

