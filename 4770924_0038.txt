20 C. E. Sandstrom.

Neque inde effigiem et os Blaesi cognitum habere poterat Glaucias, qnod
serta herum ligantem, sed quod illius imaginem his sertis ornantem
saepe domi viderat; neque qui mortui amici memoriam honore pro·
sequitur, hoc ipso tempore, quo consentaneum est eum cum maerore
quodam et desiderio mortuum recordari, apte curas pectore terqere i.
e. depellere dieitur. Persuasum habeo a Statio aliquid in hanc for-
mam profectum:

Noverat effigiem generosique ardua Blaesi
Ora puer, dum saepe domi nova serta ligantem
Te videt et similes nectentem vellere ceras.

Nam praeter similes ceras, quod verum esse omni pignore adfirmem,
de ceteris verbis adhuc dubito.

C. ΙΙΙ, 37.
Omnia questus

Immitem Bromium, stagna invida et invida tela.

Bromium deum nihil hic negotii habere perspicuum est. Pro eo Jos.
Scaliger Brimo induxit3 quae conjectura summa admiratione a viris
doctis excepta, mox, auctore Gronovio, etiam in textum, qui voca-
tur, ab editoribus admissa est tantum non omnibus, et litterarum
cum tradita scriptura similitudine commendata et nonnihil etiam, ut
opinor, magnifica quadam doctrinae specie adblandiens. Vereor ta-
men, ne non sine causa de veritate hujus emendationis addubitaverit
Marklandus, vir sagacissimus, et rectius venerabilem illam Brimo eo·
dem quo Bromium abire jubeamus. Licet enim, ut ex scholio ad
Apoll. Rhod. 3, 861. apparet, Hecatae hoc nomen fuerit, ut eo eti-
am Diana significari quodammodo possit, tamen, ut omittam parum
convenienter id' nomen, quum graecis tantum fabulis celebratum sit,
in ea re narranda, quae in medio Latio geritur, induci, dea ipsa,
quum ita appellatur, tristis quaedam atque horribilis cogitatur, ma-
garum praeses ac domina, subitis terroribus nocturnisque simulacris
mortales exagitans — talis denique, qualis in hac rustica et amoena
fabella cogitari minime debet. Deinde quum in Thebaide, opere non
modo ad ingenii laudem, sed etiam ad doctrinae composito, numquam
hoc vocabulum usurpaverit poeta, ne eo quidem loco, ubi aptissime
poterat, in sacrorum illorum descriptione, quibus ad vaticinandum ex
inferis Lajus elicitur -— cur hic usurpasse credamus, re ipsa, quae
narrabatur, non modo non invitante, sed etiam respuente, in carmine
tam inaffectato, tam simplice, ut haec interiorum litterarum, ut ita

