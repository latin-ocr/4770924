Studia Critica in Papinium Statium. 111

In hoc autem genere ipso, quo natura et judicio inclinare videtur,
quousque progredi potuerit, sane difficile est dijudicata: sed hic quo-
que, ni fallor, inveniet viam, qui Statianae orationis indolem peni-
tus habebit perceptam et praeterea illud meminerit, ejus aetatis ho-
minibus in honore Statium fuisse, cujus de judicio atque doctrina ne
nimis male existimemus, Quintiliani et Taciti nomine prohibemur.

De doctrina Statii et religione in scribendo novum plane et, ut
opinor, minime probandum judicium novissimus ejus editor tulit AE.
Baehrensius, qui in praefatione editionis suae difficilem illum in ec-
loga ad Claudiam uxorem attingens locum:

Heu ubi nota fides totque explorata per usus,

Qua veteres Latias Graiasque heroidas aequas!
Isset ad Iliacas —— quid enim deterret amantes? —
Penelope gavisa domos, si passus Ulixes.

Questa est AEgiale, questa est Meliboea relinqui,
Et quamquam saevi fecerunt maenada planctus.

Nec minor his tu nosse fidem limamque maritis

Reddere. (Silv. ΠΙ, v. 44-51).

postquam recte animadvertit AEgialen pro conjugalis amoris specimine
nequaquam poni posse, Meliboea autem quae fuerit, prorsus ignotum
nobis esse, ita difficultatem expedivit, ut mera nomina hic posuisse
nominibusque imponere voluisse poetam statueret. Miror doctissimo
viro, qui ceteroquin egregie Statianae poeseos rationes explicavit, tale
aliquid excidere potuisse. Quid enim? Adeone eorum, qui lecturi
erant, despicientem, adeone de existimatione sua securum Statium fu—
isse censemu8‚ qui tamen, ut Baehrensius ipse concedit, et cultioribus
hominibus scribebat et obtrectatoribus non caruisse videtur vel mini-
mam carpendi occasionem arrepturis avidissime? Tam reconditae

doctrinae erat AEgialae fabulam nosse? Tam difficile ex ipso, quae
tandem* illa Meliboea esset, exquirere? Tam vel indoctus vel obli-
viosus fuit, ut fidae uxoris, quae Troicis temporibus fuisset, nomen
quaerenti non statim Laodamiae occurreret? Aut tam duri ingenii poeta,
ut, si invenisset, versu nequiret includere? Nihil usquam video, quod
non istam opinionem oppugnet, vel, si cetera hujus loci recte sese
haberent, explodendam‚nunc quum‚ut Marklandus probavit,corruptissima
sunt, multo magis. Nam quod nuper excogitarunt quamquam pro
quamcunque hic esse accipiendum, primum nemo umquam latinus
scriptor, nisi forte Naevius aut Andronicus, ita locutus est, nimirum
ne ambigua fieret oratio ; tum, etiamsi ita accipi posse largiamur,
quae tandem sunt omnes illae, quae saevis planctibus maenades factae

