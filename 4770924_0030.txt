12 O. E. Sandstrom.

Multa haec ingressio habet mirabilia. ”Si quis villas tiburtinas Vo-
pisci cernere potuit, illi non Leonis sidus molestum fuit? Tantane
vis in ipso aspectu villarum, in ipsa contemplatione locorum fuit?
Potuit autem cur dicit? Tam aut dominus inhospitalis aut lougin-
quum Tibur aut asper et difficilis villarum situs? His commotus fuit
quum ita scribendum putarem, praeeunte partim Bar-thio:

Cernere facundi Tibur glaciale Vopisci

Ecquis et inserto geminos Aniene penates

Aut petiit sociae commercia noscere ripae

Certantesque sibi dominum defendere villas?

Illum cett.

Sic illum dominum ipsum diceret, in quem ea, quae sequuntur,
multo sane melius quam in hospitem conveniunt. Commendant ali-

quatenus hanc conjecturam, quae sub hujus ipsius carminis finem le-
guntur:

Haec per et AEgeas hiemes Pliadumque nivosum
Sidus et Oleniis dignum petiisse sub astris,

Si Maleae credenda ratis Siculosque per aestus
Sit via. Cur oculis sordet vicina voluptas?

Verum obruit omnia verborum collocatio satis insuavis ac molesta,
ut ferenda potius utcunque codicum lectio videatur. - Jam Pisoeus
annus, ut haud incommode pro quadriennio aut quinquennio poneretur,
ita pro ferventissima parte aestatis obscure affectateque dicitur, neque
ullum hic usus non modo apud latinos, sed ne apud graecos quidem
scriptores exemplum habet. Tum etiam ‘casus nominis offendit, quum
pro illius aetatis more anno, non annum scribi debuerit. Non aenuat

vero quam languidum, quam nihili est post hiemis et friyorum men-
tionem! Fortasse scriptum erat:

Talis hiems tectis: sic frangunt improba soles

Frigora primoevumque domus non exuit annum.

Hoc est: semper tale frigus habet, quale primis mensibus anni esse
solet. Credo autem primoevum annum pro incipiente anno tam recte

dici quam pro modo exorto sole ”tenerum jubar”‚ ut loquitur Statius
ipse Silv. H, 11, 46.

v. 15.
Ingenium quam mite solo; quae forma beatis

Arte manus artemque locis! Non largius usquam
Indulsit natura sibi,

