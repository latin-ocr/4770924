Studia Critica in Papinium Statium. V

Nec grege permixto pueri innuptaeque puellae,
Ipse nec AEneas nec magnus duceret Hector.

ubi reprehenditur Statius, quod vivum Hectorem, quo tempore equus
Trojanus in urbem invehebatur, induxisse videtur, id sinon apud Sta-
tium, sed apud Vergilium legeretur, minime dubito quin promptam
et paratam haberet defensionem continuoque enarratores omnes, ut
suo jure facere possent, Hectorem, si tum vixisset interpretarentur.
Atque omnino festinantia illa, quam frequenter in praefationibus com-
memorat Statius, ne plus ιἰιιειο ad orationis praesertim vitia toleranda
moveamur, magnopere cavendum est; neque enim omnes eclogae illam
celeritatis et subitae scriptionis habent excusationem — epicedia,
quae in Priscillam et in patrem suum edidit, toto anno post mortes
, ipsas composuerat— et si haec carmina cum eo comparabimus, quod
quum plus ducentorum versuum esset, biduo scriptum esse ipse testa-
tur, epithalamio Stellae et Violantillae, non sane plures in hoc quam
in illis reperiemus difficultates.

Ita de arte, sermone, sanitate Statii judicans — ut vel ob eam
Statianorum carminum partem, cujus sinceritatem multitudo et bo—
nitas codicum praestat, vel ob litterarum quae illis ipsis temporibus
erat conditionem universam recte judicare mihi videbar — ita, in-
quam, existimans quum ad Silvas me recognoscendas emendandasque
conferrem et judicium illud traditae scripturae tamquam regulam ap-
plicarem, magis magisque in eam opinionem adductus sum, quamquam
semper illa satis depravata habita esset, tamen multo quam putaretur
depravatiorem esse, non modo ut mendosi loci plures exstarent quam
qui essent a criticis deprehensi, sed etiam ut ii, in quibus opera eo-
rum jam esset versata, multo graviore, quam illi putavissent, corrup-
tela laborarent. Quod verum esse quamquam multifariam in hoc
opusculo demonstrare conabor, tamen ιιι jam nunc, quam penitus ad-
fecta et ulcerata vulgata scriptura sit, illustri exemplo ante oculos
ponatur, considerent mecum legentes velim hunc ex consolatione ad
Claudium Etruscum locum: cujus ut emendatio perquam lubrica et
incerta, ita vitia et magna et certissima sunt:

Praecipuus sed enim meritos subvexit in actus
Nondum stelligerum, senior dimissus in axem
Claudius et longo transmisit habere nepoti.

Quis superos metuens pariter tot templa, tot aras

Promeruisse datur? Silv. 111, 111, 76—80.)

Sic vulgo edunt neque codices variant, nisi quod in omnibus non
dimissus, sed demissus legitur. Hic primum, quod post Marklandum¹

